
وەرە ژوورەوە / خۆت تۆمار بکە
رووداونێت  |  دەربارەی ئێمە  |  ر‌ێكلام بكه‌  |  پەیوەندی کردن  |  نەخشەی ماڵپەر كوردى | Kurdî | English | Türkçe | عربي      Rudaw لەگەڵمان بە      پەخشی راستەوخۆ  راستەوخۆ تیڤی  رووداو میوزیك  رووداو میوزیك
هەموو ماڵپەر

وشە سەرەکییەکان بنووسە
گەڕان
کوردستان
رۆژهەڵاتی ناوەڕاست
جیهان
ئابووری
هەڤپەیڤین
بیروڕا
کولتوور و ستایل
تەندروستی
وەرزشی
مەڵتیمیدیا
رووداوی تۆ
پەخش
    
 
کوردستان
دەمیرتاش: كورد گەیشتووەتە "خاڵێكی مەزن" بۆ راگەیاندنی دەوڵەتی خۆی
لەلایەن نامۆ عەبدوڵڵا 3 کاژێر لەمەو بەر


 رووداو - واشنتن
 
سەلاحەدین دەمیرتاش، هاوسەرۆكی پارتی دیموكراتیی گەلان HDP لە ئەمریكا رایگەیاند، كە حكومەتی هەرێمی كوردستان دژی كۆنگرەی نەتەوەیی نییە و كورد یەكێتیی خۆیان پێشخستووە و " لە مەهابادەوە بۆ قامیشلی و هەولێر و سنە، هەموومان بە یەك ئاراستەدا دەڕوانین".

هیچ كوردێك لە توركیا هێندەی دمیرتاش لە سیاسەتدا سەركەوتوو نەبووە. یەكەم سەركردەیە كە پارتێكی كوردی دەباتە نێو پەرلەمانی توركیاوە دوای ئەوەی مانگی رابردوو زیاتر لە ١٠%ی دەنگەكانی بەدەستهێنا.

رۆژی پێنجشەممە لە واشنتن بوو . لە هەر شوێنێك قسەیدەكرد، كورسی بەتاڵ نەدەمایەوە . بەشێك لە خەڵكەكە هاتبوون تاوەكو بزانن ئایا دەمیرتاش دەتوانێ سوود لە سەركەوتنە سیاسییەكەی ببینێت بۆ دروستكردنەوەی ئاشتی لەنێوان پارتی كرێكارانی كوردستان PKK و دەوڵەتی توركیادا؟

سەلاحەدین دمیرتاش، هاوسەرۆكی پارتی دیموكراتیی گەلان HDP گوتی " پارتی داد و گەشەپێدان AKPتەواوی پرۆسەی ئاشتی كۆتایی پێهێناوە. هیچ پرۆسەیەكی ئاشتی ئێستا لە ئارادا نییە. ئێمە هیچ ویستێك لەلای AKPوە نابینین. بەڵام ئەوە پشت بە هەوڵ و تێكۆشانی ئێمە دەبەستێت. ئەگەر ویستێكی بەهێز و كۆششێكی بەهێز بكەین ، پێموایە دەسەڵاتدارانی سیاسی دەكرێت ناچاربكرێن پرۆسەی ئاشتی دەستپێبكەنەوە".

ئەم قسانەی دەمیرتاش لە كۆبوونەوەیەكدا هاتن لەگەڵ ئەندامانی رەوەندی كوردی هەرچوار پارچەی كوردستان لە واشنتن . لە واشنتن دەمیرتاش زیاتر لە سیاسییەكی ناسیۆنالیستی كورد دەچوو، نەك وەك ئەو كاندیدەی لە هەڵبژاردنەكانی پەرلەمانی توركیادا كە هەوڵی بەدەستهێنانی دەنگی هەموو لایەكی دەدا.

سەلاحەدین دەمیرتاش، هەر لەو كۆبوونەوەیەدا گوتی " بێ كەموكوڕی نین، بەڵام دەتوانم بڵێم كە زۆر بەرەوپێشچووین، بەئاراستەی وەدیهێنانی یەكێتی نەتەوەیی . لە مەهابادەوە بۆ قامیشلی و هەولێر و سنە، هەموومان بە یەك ئاراستەدا دەڕوانین. بەبۆچوونی من، لە سەتەی ٢١دا گەیشتووینەتە خاڵێكی مەزن بۆ ئەوەی كورسی خۆمان لەنێو خێزانی نەتەوە شكۆمەندەكاندا هەبێت و وەك دەوڵەت بژین". بەڵام پسپۆڕان دەڵێن هەموو شتەكان بەو رادەیە نین ، كە دەمیرتاش بەوشێوەیە بە گەشبینییەوە تەماشایان دەكات .
 
دەمیرتاش : دەبێ خۆمان لە لۆمەكردنی لایەنێكی دیاریكراو دووربگرین
 
من وەك پەیامنێری تۆڕی میدیایی رووداو لەبارەی پەیوەندییەكانی نێوان حكومەتی هەرێمی كوردستان و پارتەكەی، پرسیارم لێكرد كە هەندێك دەڵێن گرژی تێكەوتووە بەهۆی باشی پەیوەندییەكانی نێوان هەولێر و ئەنقەرەوە، بەڵام دەمیرتاش ئامادەنەبوو باس لە وردەكارییەكانی ئەو ناكۆكیانە بكات.

سەلاحەتین دەمیرتاش، لە وەڵامی پرسیارەكەی ئێمەدا هەر ئەوەندەی گوت " پێموانیییە حكومەتی هەرێمی كوردستان دژی كۆنگرەی نەتەوەیی بێت، دەبێ خۆمان دووربگرین لە لۆمەكردنی لایەنێكی دیاریكراو. نابێ خۆمان بخەینە نێو ئەم گەنگەشەیەوە . ئازار هەن، گرفت هەن، بەڵام دەبێ كاربكەین تاوەكو بەستنی ئەو كۆنگرەیە بكەینە واقیع."
 
لەگەڵ وەزارەتی دەرەوە كۆبووەوە
 
دەمیرتاش لەسەر بانگهێشتی فەرمی حكومەتی ئەمریكا لێرە لە ئەمریكا نییە، بەڵام لەگەڵ بەرپرسانی وەزارەتی دەرەوەی ئەمریكادا كۆبووەوە.

مارك تۆنەر، جێگری گوتەبێژی وەزارەتی دەرەوە رایگەیاند " لەو بڕوایەدام كە پەیمانگەی رۆژهەڵاتی نێوەڕاست دەعوەتیان كردووە بۆ كۆنفرانسێك تاوەكو بەشداری تێدابكات . بەڵام لەكاتێكدا لێرەیە، دەمەوێت ئەوە پشتراستبكەمەوە كە چاوی دەكەوێت بە بەرپرسانی وەزارەتی دەرەوە بۆ گفتوگۆكردن لەسەر مەسەلە ناوخۆییەكانی توركیا و مەسەلە هەرێمییەكان". لە كۆڕەكەدا، دەمیرتاش بەگەشبینییەكی زۆرەوە لە بارەی داهاتووی دۆزی كورد قسەیكرد .

سەلاحەتین دمیرتاش، هاوسەرۆكی HDP گوتی " خاكی كەسی دیكەمان ناوێت، موڵكی كەسی دیكەمان ناوێت، تەنیا ئەوەمان دەوێت كە هی خۆمانە . ئێمە لەسەر حەقین و شەرعیەتمان هەیە و كۆمەڵگەی نێودەوڵەتیش ئامادەیە لەوە تێبگات. چارەسەری پرسی كورد كلیلی سەقامگیری رۆژهەڵاتی نێوەڕاستە ".

لەو كاتەدا گریانی منداڵێك لەنێو ئامادەبوواندا هێمنی ژوورەكەی تێكدا. سەلاحەدین دمیرتاش، لەوكاتەدا گوتی "ئەمە دەكەین تاوەكو هیچی دیكە منداڵەكانمان نەگرین".
   شەیری بکە
کۆمێنتەکان
کۆمێنتێکی نوێ دابنێ
وەکو میوان کۆمێنت دادەنێی یان بە چوونە ژوورەوە؟

 
لە فەیسبوک دایبنێ
پشتڕاستی بکەوە
نیشانەکردن : دەمیرتاش , دەوڵەتی كوردی
چاپی بکەبە ئیمەیل بینێرە بۆ هاوڕێیەکت
ئەم بابەتە هەڵگرە




شەیری بکە
 
+ بۆ لیستی تەماشاکردن زیادی بکە
9397 ژمارەی بینین
بابەتە پەیوەندیدارەکان
دەمیرتاش لەبارەی دەستوور وەڵامی ئەردۆغان دەداتەوە
دەمیرتاش سامانی خۆی ئاشكراكرد
مێژووی کوردانی باکوور لە وێنەیەکی دەمیرتاش و ئەحمەد تورك
کۆسرەت رەسوڵ بۆ دەمیرتاش: پێویستە بەردەوامبیت لە خەبات

         

  
ببە بەشێک لە (رووداوی تۆ)
بابەت و وێنە و ڤیدیۆکانت لەگەڵ رووداو بەش بکە
بەشی بکە
 تەواوی بابەتەکان
    
 وێنەکان
    
 ڤیدیۆ
قسەی تۆ
وێب
 
فەیسبووک
 
تویتەر
 یوسف محەممەد لە پەرلەمانی ئەوروپا: پێویستە هەرێمی كوردستان ببێتە دەوڵەت    
| دوێنێ کاژێر 08:14 | (3)
یوسف محەممەد لە پەرلەمانی ئەوروپا: پێویستە هەرێمی كوردستان ببێتە دەوڵەت
ناوی سلێمانی لەسەر رووبەرێکی فراوان لە چیای گۆیژە دەنوسرێتەوە   
| 13 کاژێر لەمەو بەر | (1)
ناوی سلێمانی لەسەر رووبەرێکی فراوان لە چیای گۆیژە دەنوسرێتەوە
پرۆژەیەک بۆ چارەسەرکردنی کێشە نێوخۆییەکانی یەکێتی ئامادە دەکرێت 
| 16 کاژێر لەمەو بەر | (1)
پرۆژەیەک بۆ چارەسەرکردنی کێشە نێوخۆییەکانی یەکێتی ئامادە دەکرێت
ململانێی سەرۆك و پەرلەمان    
| دوێنێ کاژێر 09:36 | (3)
ململانێی سەرۆك و پەرلەمان
لە بەشەکانی دیکەی رووداوەوە
سنە بەدەست بێکاری و کەمی داهاتی دانیشتووانەوە دەناڵێنێت 5 کاژێر لەمەو بەر |
سنە بەدەست بێکاری و کەمی داهاتی دانیشتووانەوە دەناڵێنێت
پارێزگاری سنە: لە سەردەمی شا بەمیرات بۆمان زۆرتر
خۆراكی نه‌شیاو یه‌ك له‌ ده‌ی خه‌ڵكی نه‌خۆشده‌خات 7 کاژێر لەمەو بەر |
خۆراكی نه‌شیاو یه‌ك له‌ ده‌ی خه‌ڵكی نه‌خۆشده‌خات
منداڵان سێیه‌كی قوربانییه‌كان پێكدێنن زۆرتر
فڕۆکەکانی ئەڵمانیا بۆ بەشداریكردن لە لێدانی داعش دەگەنە ئینجەرلیک   8 کاژێر لەمەو بەر |
فڕۆکەکانی ئەڵمانیا بۆ بەشداریكردن لە لێدانی داعش دەگەنە ئینجەرلیک
ئەڵمانیا پلانی نوێ دژی داعش جێبەجێ دەكات زۆرتر
كوردى   |   Kurdî   |   English   |   Türkçe | عربي  شەیری بکە 

بکەوە ناو لیستی ئیمەیلەکانمانەوە
پشتڕاستی بکەوە
رووداونێت   |   کوردستان   |   رۆژهەڵاتی ناوەڕاست   |   خەڵک و پیشە   |   ئیشتراک کردن   |   جیهان   |   ئابووری   |   هەڤپەیڤین   |   بیروڕا   |   تەندروستی   |   رووداوی تۆ   |   پەخش
دەربارەی ئێمە   |   ر‌ێكلام بكه‌   |   پەیوەندی کردن   |   نەخشەی ماڵپەر   |   سیاسەتی پاراستنی نهێنییەکان   |   مەرجەکان
ئاگادارکردنەوە بۆ ئیمەیڵ   |   ئەو پرسیارانەی زۆر دەکرێن   |   هەلی کار   |   سایتی پێشوو
Copyrights 2015 Rudaw. All rights reserved©

