
Were hundir/Xwe tomar bike
Rûdaw Net  |  Derbarê me de  |  Ji bo reklamên we  |  Pêwendî  |  Nexşeya malperê كوردى | Kurdî | English | Türkçe | عربي      Rudaw Bibe abone      Zindî Bibîne  Zindî TV  Rûdaw Muzîk  Rûdaw Muzîk
Tevayî Malperê

Peyvên sereke binivîse
Lêgerîn
Kurdistan
Rojhilata Navîn
Cîhan
Aborî
Hevpeyvîn
Nêrîn
Çand û Huner
Stîl
Werziş
Multîmedya
Rûdawa Te
Weşan
    
 
Kurdistan
RÛDAW/TAYBET - Demirtaş: Em dixwazin wek dewlet bijîn
Ji aliyê RÛDAW 2 demjimêr berê

Washington (Rûdaw) – Hevserokê HDPê Selahattin Demirtaş li Amerîkayê ragihand: “Hikûmeta Herêma Kurdistanê ne li dijî kongreya netewî ye û kurdan yekîtiya xwe pêş xistine.” Demirtaş got: “Em hemû ji Mihabadê ve bo Qamiîşlo, Hewlêr û Sineyê ber bi arasteyekê de temaşe dikin.”
 
Ti kurdek li Tirkiyê bi qasî Selahattin Demirtaş di siyasetê de serkevtî nebûye. Yekemîn serkirde ye ku partiyeke kurdî bire nav Parlamentoya Tirkiyê, piştî ku karî di meha borî de karî zêdetirî %13ê dengan bidest bîne.
 
Roja pêncşemiyê li paytexta Amerîkayê bajarê Washingtonê bû. Li her cihekê ku diaxivî, kursî vala nediman. Beşek ji wê xelkê ku di civînên wî de amade dibûn, hatibûn daku bizanin gelo Demirtaş dê bikare mifayê ji serkevtinên siyasî bibîne bo çêkirina aştiyê di navbera Partiya Karkerên Kurdistanl (PKK) û dewleta Tirkiyê de?
 
Hevserokê Partiya Demokratîk a Gelan Selahattin Demirtaş derbarê pêvajoya çareseriyê de got: "Partiya Dad û Geşepêdanê (AK Partî) tevahiya proseya aştiyê bi dawî anî. Ti proseyeke aştiyê niha di rojevê de nîne. Em ti îrade û xwastekekê li cem AKPê nabînin, lê belê ew yek pişt bi hewl û têkoşîna me ve girêdayî ye. Eger me îradeyek bihêz hebe û em hewlek mezin bidin, ez di vê baweriyê de me, di be ku desthilatdarên siaysî werin neçarkirin ku proseya aştiyê cardin dest pê bikin."
 
Ew gotinên Demirtaş di civîneke ligel endamên revenda (diyaspora) kurdî ya her çar parçyên Kurdistanê li Washngton a paytexta Amerîkayê bû. Li Washingtonê Demirtaş pitir wek siyasetvanekî nasyonalîst ê kurd xuya dikir, ne wek ew kandîdê di hilbijartinên Parlamentoya Tirkiyê de ku hewl dida dengên hemû aliyan bidest bixe.
 
Selahattin Demirtaş her di wê civîna ligel revenda kurdî de got: "Em bê kêmasî nînin, lê belê ez diakrim bibêjim ku em gelek ber bi pêşve çûne, em ber bi arasteya bidestxistina yekîtiya netewî ve çûne. Ji Mihabadê ve ber bi Qamişlo û Hewlêr û Sineyê, em hemû ber bi arasteykê ve diçin. Li gor nêrîna min, em di sedsala 21an de gihîştine xaleke mezin, daku me jî kursiya xwe di nav malbata netewên xwedî keramet de hebe û em jî wek dewlet bijîn.
 
Lê belê pispor dibêjin, hemû tişt ne bi wî awaî ne, ku Demirtaş wisa bi geşbînî ve temaşe dike û tîne ziman.
 
 
Demirtaş: Gerek em xwe ji lomekirina aliyekê diyarkirî biparêzin û xwe dûr bigrin.
 
Peyamnêrê me yê li New Yorkê Namo Ebdullah ku di civîna Hevserokê HDPê ya ligel revenda kurdî de amade bibû, derbarê têkiliyên navbera HDPê û Hikûmeta Herêma Kurdistanê de pirsyar li Selahattin Demirtaş kir. Peymanêrê me amaje bi başbûna têkiliyên navbera Hewlêr û Enqerê kir û got, hinek çavdêr û pispor dibêjin, ji ber wan pêwedniyan, têkiliyên navbera HDPê û Herêma Kurdistanê nebaş in, lê belê Demirtaş amade nebû behsa hûrgiliyên wan nakokiyan bike.
 
Selahattin Demirtaş di bersiva wê pirsyarê de wiha got: "Bi nêrîna min Hikûmeta Herêma Kurdistanê li dijî kongreya netewî nîne. Gerek em xwe ji lomekirina aliyekê diyarkirî dûr bigrin. Nabe ku em xwe bixin nav wan gengeşyan. Êş û derd hene, arîşe hene, lê belê gerek em kar bikin daku em lidarxistina kongreya netewî bikin defakto.
 
Bi Wezareta Derve ya Amerîkayê re civiya
 
Demirtaş li ser vexwandina fermî ya Hikûmeta Amrîkayê neçûye wî welatî, lê belê ligel berpirsên Wezareta Derve ya Amerîkayê civiya.
 
Alîkarê Berdevkê Wezareta Derve ya Amerîkayê Marck Toner ragihand: "Ez di vê baweriyê de me ku Peymangeha Rojhilata Navîn ew (Demirtaş) vexwandine daku beşdariyê di konfransekê de bike, lê belê ew di demekê de ye ku ez dixwaim wê yekê piştrast bikim ku ligel rayedarên Wezareta Derve hevîdtinê pêk tîne, daku bi wan re derbarê pirsên navxweyî yên Tirkiyê û pirsên herêmî de gotûbêjan bike."
 
Di civînê de Demîrtaş bi geşbînî ve derbarê paşeroja doza kurd de axivî
 
Hevserokê HDPê herwiha got: "Em axa ti kesî naxwazin, em milkê ti kesî naxwazin, em tenê wê dixwazin ku ya me ye. Em li ser heq in û me rewatiya xwe heye û civaka navdewletî jî amade ye wê yekê fêm bike. Çareseriya pirsgirêka kurd klîla tenahî û aramiya Rojhilata Navîn e."
 
Di dema wan axavtinên Demirtaş de zarokek di civînê de giriya. Demirtaş jî di wê demê de got: Em wê dikin daku êdî ti carî zarokên me negirîn.
   Parve bike
Şîrove

Şîrove bike
Wekî mêvan şîrove bike yan bi Têkeve

 
Li Facebook dane
Piştrast bike
Nîşankirin : Selahattin Demirtaş, HDP, Washington
Çap bikeE-mailê ji bo hevalên xwe bişîne
Babetê tomar bike




Parve bike
 
+ Li ser lîsteya temaşekirinê zêde bike
763 hatiye dîtin
Babetên pêwendîdar
ALMANYA - Di navbera kurd û tirkan de şer derket
Encama hilbijartinan dê çi bandorê li pêvajoya çareseriyê bike…
Babetên zêdetir RÛDAW
REWŞA DAWÎ – PÊŞMERGE: Ti hêzên Tirkiyê nehatine Başîkê!
François Hollande çû ser gemiya Charles de Gaulle
Hunermedê Rojava mir û negihîşt miraza xwe
Civîna OPECê bêencam bi dawî bû

         

Bibe beşek ji Rûdawa Te
Wêne, vîdyo û çîrokan ligel Rûdawê parve bike.
Parve bike
 Hemû babet
    
 Wêne
    
 Vîdyo
Gotina te
Web
 
Facebook
 
Twitter
 Hunermendekî kurd ji ber mankena Rûs, klîba xwe şewitand!  
| 2-12-2015 | (19)
Hunermendekî kurd ji ber mankena Rûs, klîba xwe şewitand!
Şîna îmam Husên - Milyonek kurdên şîe li Kerbelayê kom bûne! 
| Duh vî demî 11:52 | (2)
Şîna îmam Husên - Milyonek kurdên şîe li Kerbelayê kom bûne!
Heta em ne azad bin çi wateya demokratbûn û misilmantiyê heye! 
| Duh vî demî 12:46 | (1)
Heta em ne azad bin çi wateya demokratbûn û misilmantiyê heye!
Amerîka: Petrola DAIŞê ji Sûriyê derbasî Tirkiyê dibe lê...!    
| Duh vî demî 09:58 | (4)
Amerîka: Petrola DAIŞê ji Sûriyê derbasî Tirkiyê dibe lê...!
كوردى   |   Kurdî   |   English   |   Türkçe | عربي  Parve bike 

Tevlî lîsta e-mailên me bibe
Piştrast bike
Kurdistan   |   Rojhilata Navîn   |   Cîhan   |   Aborî   |   Hevpeyvîn   |   Nêrîn   |   Çand û Huner   |   Stîl   |   Rûdawa Te   |   Weşan
Derbarê me de   |   Ji bo reklamên we   |   Pêwendî   |   Nexşeya malperê   |   Merc û pîvan   |   Parastina taybetmendiyan
RSS   |   Agehdariyên bi e-mailê   |   Pirsên berdewam   |   Derfetên kar   |   Malpera Berê
© Copyrights 2015 Rudaw. All rights reserved

